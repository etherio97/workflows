---
layout: article
title: မန္တလေးမှာ ဆန္ဒပြသူနှစ်ဦး သေနတ်နဲ့ ခြိမ်းခြောက်ဖမ်းဆီးခံရ - RFA
---

## မန္တလေးမှာ ဆန္ဒပြသူနှစ်ဦး သေနတ်နဲ့ ခြိမ်းခြောက်ဖမ်းဆီးခံရ

[RFA](https://www.rfa.org/burmese/news/two-protesters-arrested-in-mandalay-01052022022415.html) | _05/01/2022 01:57 PM_
        
![မန္တလေးမှာ ဆန္ဒပြသူနှစ်ဦး သေနတ်နဲ့ ခြိမ်းခြောက်ဖမ်းဆီးခံရ](https://www.rfa.org/burmese/news/two-protesters-arrested-in-mandalay-01052022022415.html/@@images/image/social_media)

_မန္တလေးမှာ ဆန္ဒပြသူနှစ်ဦး သေနတ်နဲ့ ခြိမ်းခြောက်ဖမ်းဆီးခံရ_

မန္တလေးမြို့မှာ စစ်အာဏာရှင်အလိုမရှိကြောင်း နေ့စဉ်နီးပါး ဆန္ဒပြနေတဲ့ အင်ဂျင်နီယာ သပိတ်စစ်ကြောင်းကို ၃၈ လမ်း၊ ၆၃ နဲ့ ၆၄ လမ်းတွေမှာ ဇန်နဝါရီလ ၄ ရက် မနေ့ညနေက စစ်ကောင်စီရဲ့ လုံခြုံရေးတပ်ဖွဲ့ဝင်တွေက မိုးပေါ်ကိုသေနတ်နဲ့ ခြိမ်းခြောက်ပစ်ခတ်ပြီး ဖမ်းဆီးခဲ့ရာမှာ နှစ်ဦးဖမ်းဆီးခံလိုက်ရတယ်လို့ သပိတ်စစ်ကြောင်း မှာ ပါဝင်သူတွေက ပြောပါတယ်။

ဆန္ဒပြပွဲအပြီး လူစုခွဲချိန်မှာ အခုလိုဖမ်းဆီးခံလိုက်ရတာလို့ လုံခြုံရေးအရ အမည်မဖော်လိုတဲ့ သပိတ်စစ် ကြောင်းမှာ ပါဝင်သူတစ်ဦးက RFA ကို ပြောပါတယ်။

> “အမျိုးသား တစ်ယောက်နဲ့ အမျိုးသမီး တစ်ယောက် ဖမ်းခံလိုက်ရတယ်။ ဆန္ဒပြပွဲပြီး လူစုခွဲချိန်မှာ အနား က ဆိုင်ထဲကနေ အရပ်ဝတ်တွေနဲ့ ထွက်လာပြီးတော့ ဖမ်းတာ။ အဲဒီနောက် သေနတ်တွေနဲ့ပစ်တယ်။ မိုးပေါ်ထောင်ပစ်တာဆိုတော့ လူတော့မထိကြဘူး။ အခုတော့ ဖမ်းခံရသူတွေ အခြေနေသိဖို့တော့ လိုက်စုံ စမ်းနေကြပါတယ်”

စစ်ကောင်စီတပ်ဖွဲ့ဝင်တွေက အခုလို ဖမ်းဆီးတာတွေ လုပ်နေပေမယ့် ဆန္ဒပြပွဲတွေကို ဆက်လက်လုပ်ဆောင် သွားမှာဖြစ်တယ်လို့ သူက ပြောပါတယ်။

နိုင်ငံရေးအကျဉ်းသားများ ကူညီစောင့်ရှောက်ရေးအသင်း AAPP ရဲ့ထုတ်ပြန်ချက်အရ စစ်တပ်က အာဏာသိမ်း လိုက်တဲ့ ဖေဖော်ဝါရီလ ၁ ရက်နေ့ကနေ ဇန်နဝါရီလ ၄ ရက်နေ့အထိ ဖမ်းဆီးထိန်းသိမ်းခံထားရသူ ၈၃၈၅ ဦး ရှိပါတယ်။